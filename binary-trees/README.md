# Δυαδικό Δένδρο

## Ορισμός Δυαδικού Δένδρου

Επιπλέον ορισμοί:

- **Δυαδικό Δένδρο**: Δένδρο που κάθε κορυρφή έχει το πολύ δύο παιδιά. (0 ή 1 ή 2)
- **Πλήρες Δυαδικό Δένδρο**: Δυαδικό Δένδρο στο οποίο:
  - Όλα τα επίπεδα εκτός ίσως από το τελευταίο έχουν όλους τους δυνατούς κόμβους.
  - Στο τελευταίο επίπεδο οι κόμβοι είναι "όσο το δυνατόν αριστερά".

**Δυαδικό Δένδρο Όχι Πλήρες**

```none
      O    
    /   \   
  O      O  
 / \    /  
O   O  O
   /
  O
```

**Δυαδικό Δένδρο Όχι Πλήρες**

```none
      O    
    /   \   
  O      O  
 / \    / \
O   O  O   Ο
   /      / \
  O      Ο   Ο
```

**Πλήρες Δυαδικό Δένδρο**

```none
       Ο       
     /   \     
   Ο       Ο   
  / \     / \  
 Ο   Ο   Ο   Ο 
/ \ / 
Ο Ο Ο
```

## Βασικές Πράξεις

Οι **βασικές πράξεις** σε ένα δένδρο είναι:

- **Αρχικοποίηση** του δένδρου (**init**)
- **Εισαγωγή** ενός στοιχείου στο δένδρο (**insert**)
- **Διαγραφή** ενός στοιχείου από το δένδρο (**delete**)
- **Έλεγχος** αν το δένδρο είναι άδειο (**empty**)
- **Περιεχόμενο** ενός κόμβου του δένδρου (**data**)
- **Διαπέραση** του δένδρου (**traverse**)

Υπάρχουν δύο υλοποιήσεις:

- Με δείκτες
  - Την ονομάζουμε "δυναμική αναπαράσταση"
- Με πίνακα
  - Την ονομάζουμε "συνεχόμενη αναπαράσταση"  

**Σημαντική Παρατήρηση**: Υπάρχουν αρκετές δευτερεύουσες πράξεις ή ακόμη και πράξεις που διαμορφώνουμε κατά περίπτωση, μιας και το δένδρο είναι μια πολύπλοκη και εξαιρετικά χρήσιμη δομή δεδομένων. Οι δευτερεύουσες πράξεις καθορίζονται συνήθως από ειδικές περιπτώσεις δένδρων όπως τα Δυαδικά Δένδρα Αναζήτησης, τα Δένδρα-Σωροί, τα AVL Δένδρα, ή τα Β-Δένδρα.
